<html lang="hu">
<head>
	<title>Keukenhof</title>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" type=text/css href="1.feladat/style/style.css">
 
</head>
<body>
<div class='main'>
	<header>
	</header>
    <main>
	<h1>Keukenhof</h1>
	<p>A Keukenhof (fordításban konyhakert) a világ legnagyobb virágoskertje. A hollandiai Lisse városka mellett található,  Haarlemtől délre, Amszterdamtól délnyugatra. Méretei miatt gyakran Európa kertjének is nevezik. A hivatalos adatok szerint kb. 7 millió virághagymát ültetnek el évente a 32 hektáros parkban. A park minden évben március utolsó hetétől, május közepéig látogatható. A leglátványosabb a tulipánok virágzása idején, április közepén. A tulipán nem csak egy virág, hanem Hollandia egyik jelképe is.</p>
	<p>A tulipán Ázsiából származik, és a törökök által került Európába. A 16. század elején a törökök a Kárpát-medence jelentős részét meghódították, ekkor ismerték meg az európaiak ezt a növényt. A bécsi udvar megbízásából az isztambuli nagykövet Augerius Gislenius Busbequis beszerzett hagymákat Törökországból, amit aztán a Carolus Clusiusnak a kor neves botanikusának ajándékozott. Valószínűleg Busbequistól származik a tulipán szó is, a virág turbán alakjára utal. Busbequis honosította meg a növényt Hollandiában, amikor 1593-ban a leideni egyetem professzora lett, tulipánokat ültetett a kertjében.</p>
	<p>A tulipántermesztés nemsokára hatalmas üzletággá nőtt Németalföldön, ezt később „tulpomániának” nevezték el. 1629-ben már körülbelül 1000 fajtát jegyeztek. Az értékesebb virághagymák valóságos vagyonokat értek. Egyetlen ritka alakú és különleges színű virág hagymájáért – mai pénzben számítva – akár hatszázezer forintot is megadtak. A 16. században Hollandiában hatalmas tulipánmezőket hoztak létre. Az tengervízzel elárasztott területekről lecsapolták a vizet, szélmalmokat emeltek. A korábban vízben úszó területeken színpompás virágok sorakoznak.</p>
	<p>Hollandiában alapították meg a Keuknhof  virágoskertet, mely a világ legnagyobb és legszebb virágoskertje. A parkot egy 15. századi vadászterületen alakították ki. A keukenhofi kastély grófjai itt termesztették konyhájuk számára a különböző zöldségeket és fűszereket. A kert többször is gazdát cserélt. A 19. században Van Pallandt báró és báróné Jan David Zocher kertépítészt és fiát Louis Paul Zochert bízták meg a kastély körüli kertek rendezésével. A virágoskert 32 hektárnyi területén 87 különböző fafajta és 100 nemesített tulipánfajta pompázik.</p>
	<p>A Keukenhof kerteket 1949 hívta életre a város akkori polgármestere, azzal a céllal, hogy a hollandiai és európai virágtermelők bemutathassák termékeiket illetve a holland export megsegítése céljából.</p>
    </main>
</div>

</body>

</html>